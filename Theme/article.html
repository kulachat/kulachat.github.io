Design Collaboration With Team
<p>
Designer ถือว่าเป็นคนที่ใกล้ชิดกับต้นน้ำ เพราะ Designer เป็นคนที่รับบรีฟเรื่อง User Journey รับหน้าที่ออกแบบ UI และขายงานให้กับ PM หรือบางครั้งต้องขายงานเพื่อให้ CEO ตัดสินใจด้วย จะเกิดอะไรขึ้นถ้างานออกแบบที่ผ่านการตัดสินใจมาแล้ว เมื่อเอาไปให้ทีม Developer ทำแล้วไม่สามารถทำออกมาได้จริง หรือถึงแม้จะทำได้แต่งานมันยากกว่าที่คุณคาดไว้ และนำไปสู่การส่งมอบงานไม่ทันเวลา
</p>
<p> 
จากประสบการณ์การทำงานของผมเอง สิ่งหนึ่งที่คิดว่าต้องคำนึงให้มากก็คือ งานที่ออกมาจาก Designer นั้นมีผล
กระทบต่อคนในองค์กรอยู่มากทีเดียว เพราะสิ่งที่เราทำเสร็จมันต้องส่งต่อให้ทีมอื่นๆทำให้มันเกิดขึ้นจริง 
</p>
<p>
เพื่อการทำงานที่ราบรื่น สิ่งหนึ่งที่เราก็ควรทำก็คือ พยายามสื่อสารกับทีมให้รับรู้ถึงกระบวนการทำงานที่ชัดเจนให้มากที่สุด เพราะบางอย่างเป็นสิ่งที่ต้องทำขึ้นมาใหม่ เป็น data ชุดใหม่ มี Feature ใหม่ และมันต้องมีทีมที่ต้องรับหน้าที่สร้างวระบบให้รองรับ Interface ใหม่ หรือระบบใหม่
</p>
<p>
เช่น ทีมต้องทำ Back-end ใหม่ ทีมต้องทำระบบ Dashboard ใหม่ให้กับทีม Operation ในการใส่ข้อมูลในระบบใหม่ บริษัทต้อง Training ให้คนที่เกี่ยวข้องมาใช้งาน งาน Design นั้นมากกว่าการนั่งทำ UI 
</p>
<p>
ผมเพิ่งทดลองใช้แนวทาง 3 ข้อ Objective, Timeline, Team เพื่อใช้ในการสื่อสารกับทีมขนาดเล็กที่ ในทีมผมทำหน้าที่ Product Designer ผมอยากให้คนที่เกี่ยวข้องได้เห็นภาพใหญ่ร่วมกัน ว่า Design ที่กำลังทำอยู่นี้มีอะไรบ้าง คนที่เกี่ยวข้องควรรับรู้อยู่เนืองๆ เพื่อให้เขาได้เตรียมตัวแต่เนิ่น และการทำแบบนี้เราจะได้รับ Feedback ในข้อจำกัดจากทีม Developer ด้วย
</p>
<p>
ถ้าหากงานออกแบบ New Feature หรือ งานออกแบบอะไรก็ตามที่มันมีผลกระทบกับผู้คนที่เกี่ยวข้อง อาจจะเรียกประชุมสั้นๆสัก 45 นาที เพื่อได้แนวทางการทำงานทำงานร่วมกัน คำถามที่ผมถามทีมที่เกี่ยวข้องมีดังนี้
</p>

<h2>Objective</h2>
<p>Objective ในที่นี่ หมายถึง เป้าหมายของงาน ถ้าหากยังไม่เห็นภาพร่วมกันระหว่าง Business Team และ Development Teams หรือทุกภาคส่วน </p>
<p>
ยกตัวอย่างเช่น การสร้าง Mobile Application นี้เป้าหมายของ Business ควากหวังอยากเห็นอะไรบ้าง และจะวัดผลอย่างไรหากเปิดตัว App ไปแล้ว
</p>


<h2>Timeline</h2>
<p>เมื่อไหร่? เราควรรู้กำหนดระยะเวลาคร่าวๆที่ Business คาดหวังว่างานนี้เขาจะเปิดใช้งานเมื่อไหร่ เพราะงานแต่ส่วนนั้นไม่ได้จบเพียงทีมเดียวหรือแผนกเดียว มันมีเรื่องการประสานงานระหว่างทีมที่เกี่ยวข้องเข้ามาด้วย มันเป็นการง่ายที่เรานำเรื่องพวกนี้มาประเมินในการทำงานด้วย </p>
<p>
การกำหนด Deadline แบบตายตัวแบบไม่สมเหตุสมผลนั้นเป็นแนวทางที่ไม่ค่อยดีนัก ในระยะยาวมีผลกับองค์กรด้วย คนจะเริ่มตั้งคำถามในเรื่องความไม่สมเหตุสมผล และนำไปสู่การลาออกหรือหมดไฟ เพราะงานกลืนกินเวลาชีวิตเขามากเกินไป
</p>


<h2>Team</h2>
<p>
หลังจากได้ Timeline จาก Business ที่ชัดเจนแล้ว เราวรให้ทีมประเมินร่วมกัน ปริมาณงานที่มีอยู่มากน้อยขนาดไหน เป็นไปได้แค่ไหนถ้าจะต้องส่งมอบให้ทันตามที่ Business คาดหวัง ถ้าไม่ทันหรือมีบางส่วนที่ต้องทำใหม่เราก็ควรแจ้งกันตรงนี้ เอาความจริงมากางออกอย่างมีเหตุมีผล หรือ ถ้าต้องการให้งานทันจริงๆแต่ต้องลดบาง Feature ออกไปเราจะตัดส่วนไหนออก และส่วนไหนสำคัญที่สุด เรียงลำดับความสำคัญช่วยกันตรงนี้เลย เพราะมันจะเป็น “ข้อตกลงร่วมกันของทีม”
</p>
<p>
ฟังดูเหมือนจะไม่ใช้แค่งาน Design เสียแล้ว แต่มัมมากกว่านั้นมาก ผมก็ยังไม่แน่ใจว่าแนวทางนี้จะถูกต้องตามหลักการรึเปล่านะ แต่จากทดลองไปหนึ่งครั้ง มันได้ผลลัพธ์ที่น่าพอใจเลยทีเดียว 
</p>
<p>
มันทำให้ทีมเห็นภาพร่วมกันและยอมรับความจริงร่วมกัน
</p>
